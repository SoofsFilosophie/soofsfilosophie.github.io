---
layout: post
title: "Signed, Sealed, Delivered…"
categories: [Fontys Blog, Writing, Nostalgic feelings]
image: assets/images/7.jpg
---

**Signed, Sealed, Delivered…**

Stel je voor: je loopt over verweerde kinderkopjes de heuvel op richting het plein van een oud Italiaans stadje. Het weer is warm en het liefst wil je gewoon terug naar het hotel en een duik in het zwembad nemen. Maar je herinnert je dat er nog een ansichtkaart in je tasje zit. Eentje die nog geen postzegel heeft. Een nieuw doel komt in zicht en met zelfverzekerde passen loop je verder over de Italiaanse steentjes. 
Nu hoor ik je denken, dit is mij nog nooit overkomen! En dat kan goed kloppen, want wat blijkt: PostNL moest in 2024 het aantal brievenbussen in Nederland verminderen! Aldus (PostNL, 2025). Er worden simpelweg steeds minder brieven, ansichtkaartjes of andere envelopjes verstuurd. En als er minder worden verstuurd, wordt er dus ook minder geschreven. Waarom is dit zonde en hoe kunnen we dit tegengaan? 

**Lieve mama,**

Het weer is warm, het eten heerlijk en de mensen vriendelijk. Terwijl ik dit schrijf zitten mijn tenen in het zand en staat er een ijskoude limoncello spritz voor mij op tafel. Een windvlaag waait door mijn opgestoken haar en ik merk op, dat mijn wangen verbrand zijn. Vanavond maar een fles aftersun kopen, maar eerst … 
Jouw eigen avonturen vertellen aan een ander is iets wat we al duizenden jaren doen. Van muren in een grot, tot papier met inkt, tot aan typen op een smartphone. Maar het lijkt wel alsof we tegenwoordig alleen nog maar met zoveel mogelijk mensen willen delen. Het gaat steeds meer over het bereik in plaats van het verhaal.	 Wat zonde is, want het begon allemaal over hoe enthousiast we waren over ons avontuur en dat we dit wilden delen met anderen. 

**Fantasie op papier**

Je avontuur schrijven is veel efficiënter dan welke andere manier ook. Beeld is ruim, maar lastig want het is vaak maar een frame of een lange video. In audio is al beter en kan het zo lang zijn als je zelf maar wilt. Maar toch kan niks tippen aan de kunst van het schrijven. Wanneer ik een stuk tekst lees zie ik meteen de situatie voor me. “Ze loopt met een dikke sjaal om haar nek over de gladde stoeptegels richting de rode deur.” De meeste mensen hebben hierbij meteen een beeld. Als je deze zin zou moeten vertalen naar beeld, wordt dit al een stuk lastiger. Ik vind onze fantasie geweldig en het feit dat tekst een zo belangrijke rol hierbij kan spelen moet niet verdwijnen. 

**Nieuwsgierig naar een reactie**

Uren scrollen op Instagram is leuk en aardig, maar heb je nou echt het idee dat je het avontuur van die persoon echt begrijpt? Ik denk vaak bij zo’n vakantiepost, wat leuk maar hoe vonden ze nu echt hun vakantie? En dus stuur ik een DM of vraag ik naar de avonturen als we weer lekker een koffietje doen in de stad. Maar wanneer ik een brief krijg van mijn penvriendin weet ik precies wat ze afgelopen week allemaal heeft beleefd. Al haar emoties, details van haar dag en mensen om haar heen kunnen op de meest kleurrijke manier worden beschreven in een brief. Of wat dacht je van een verjaardagskaart die je nog twee maanden na je echte verjaardag op de eettafel tegen komt. Schrift vergaat niet en zo kun je voor altijd je dierbare herinneringen bij je houden. Ik schrijf graag kaarten naar de lieve mensen om mij heen. Zachte woordjes op papier waarvan mijn liefje gaat blozen, of vrolijke verhalen die een schaterende lach bij een vriendin opwekken.

Kortom, verdoe wat minder van je tijd op social media en schrijf nou die post-it, kaart of liefdesbrief naar een ander. Want een reactie van een ander is het enige wat we willen. Die willen we koesteren en bij ons houden. Schrijf je avonturen dus lekker op en verzend ze naar anderen. Vergeet dit niet via PostNL te doen, anders verdwijnen er nog meer brievenbussen in 2025…

Kusjes Soof **xxx**

