---
layout: post
title: "Vintage shoppen in Breda doe je zo!"
categories: [Lifestyle, Shoppen]
image: assets/images/2.jpg
---

Op een vrije dag loop ik graag een rondje in het cosy centrum van Breda. En hoe toevallig is het, dat mijn route precies langs de leukste vintageshops loopt? Zo kan ik uren rond snuffelen op zoek naar een warme opa trui of vind ik de zonnebril van mijn dromen. Van sweatervest tot sjaal. De nieuwste TikTok mode trends kun je hier vinden:

In de Ginnekenstraat vind je de meest populaire vintageshops van Breda. De Rejoes zit er pas een paar weken, maar ik ben er al wel 20 keer geweest. Hij valt misschien niet zo goed op, maar hij zit links naast de Hema. Neem de roltrap naar beneden en je komt in de hemel voor thriftshoppers uit. Tientallen rekken met elk unieke items staan in de hele winkel. Denk aan die foute 80’s wollen truien, echte leren jassen, of duitse voeltbalsjaals, alles hebben ze. Geniet van de relaxte vibe en scoor die cargopants of dat cottage core topje!

Iets verderop in de straat zit KiloKilo. Een thrift shop waar alles per kilo betaald word. Kies een item en stop hem in een van de weegschaal mandjes om te kijken hoeveel het kost. Deze keten is door heel het land te vinden en reizen ook vaak rond. Zo hebben ze winkels in verschillende steden, maar ook op evenementen en vette locaties zoals Pier15 kan je ze een paar keer per jaar vinden. De KiloKilo winkel in Breda is smal en cosy ingericht. Tientallen rekken staan tegen de muren met sicke band-shirts, Levi-jeans of vintage handtassen. Boven de rekken hangen de ultieme outfits-of-the-day die door de medewerkers zijn uitgekozen. Zie je iets leuks hangen? Dan halen ze het item gemakkelijk van de muur voor je! Snuffel dus lekker door alle rekken en vergeet vooral niet achterin een kijkje te nemen in de mutsen, sjaals en zonnebrillen sectie.

Op de Markendaalseweg tegenover Hotel Nassau is een van mijn favoriete winkels te vinden. De Reshare Store van het Leger Des Heils heeft de beste kleding mix tussen kringloopwinkel en vintage thrift store. Ze hebben veel unieke items en ik koop hier vaak jassen. Maar ook zijn er items van de SHEIN of H&M te vinden. Alles is in topkwaliteit, omdat de kleding specifiek gesorteerd word. Sommige items gaan naar de mensen die het kunnen gebruiken en de mooiere stukken gaan vaak naar verschillende Reshare Stores door heel Nederland heen. Ik kom hier graag omdat ik echt van kringloopwinkels hou en waar ze voor staan. De Reshare Store past hier perfect bij. De ene dag heb ik een perfect item voor een leuke prijs en de andere dag sta ik met lege handen weer buiten. Maar niet getreurd, want de volgende winkel ligt om de hoek!

Wanneer we doorlopen richting de haven gaan we rechts de Tolbrugstraat in. Appel & Ei is een winkel waar je niet zo een twee drie binnen zou lopen, maar laat de wat oudere dames die aan het shoppen zijn je niet afschrikken. Want binnen zijn er mooie items te vinden! Bij Appel & Ei kan je je eigen kleding verkopen. Zo komen er items binnen die in tiptop shape zijn. Hierdoor hebben ze veel unieke items van coole en bekende merken. Zelf heb ik hier een keertje een groene GAP Raincoat gekocht in nieuwe staat. Verwacht dus niet zo snel een cargopants hier te vinden. Maar ben je opzoek naar een mooi item wat jouw outfit afmaakt moet je hier zeker een kijkje nemen.

Loop verder door de stad, over de Grote Markt naar de Sint Annastraat. Tegenover de coffeeshop Het Paradijs zit het kleine boetiekje J’adore. Let wel op, want deze vintage winkel is niet altijd geopend. Maar wanneer je de kans hebt om er een kijkje te nemen is dit het zooo waard! Met een stap over de drempel kom je terecht in een walhalla voor de echte vintage shopper. De platenspeler in de winkel draait bijna altijd ABBA en de muren zijn versierd met de meest cosy decoraties. De kledingstukken die je hier vind geven je een echte 70’s look en hebben vaak Franse labels. De eigenaresse verteld je maar al te graag waar ze de items vandaan haalt en haar dochter is er ook vaak te vinden. Samen proberen ze voor jou de best passende items te vinden. Maar zelf rondsnuffelen kan hier ook, ze zijn niet opdringerig en laten je lekker je eigen ding doen. Loop hier vooral binnen wanneer je opzoek bent naar die echte vintage look.

Tot slot zit bij het centraal station in de buurt Bloesem Vintage. Een wat kleinere zaak, maar met veel mooie items. De ruimte is comfy ingedeeld en geeft een zachte sfeer. Er zijn maar een paar rekken, maar elk gevuld met de coolste vintage items. Ze verkopen kwaliteit en daar betaal je dan ook voor. Echte wollen truien en mooie jurkjes en tops. Ga hier langs wanneer je vintage kleren wil shoppen die wel de vibe geven van Rejoes of KiloKilo, maar betere kwaliteit hebben.

Ik raad aan deze route niet te vaak te lopen, want op mijn studenten inkomen zit ik er erg krapjes bij. Of vraag wat meer aan oome Duo en geef jezelf die sweattreat die je verdiend hehehe.

Veel shopplezier! Kusjes Soof **xxx**
